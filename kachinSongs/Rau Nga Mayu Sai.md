## Rau Nga Mayu Sai

### K Ah Brang

Nang hte tsan gan na gaw nmai
Ngai hkrai ngam nga na mung nmai
Nang hte myi grip mi sha pyi nkam hka ai yaw
Tsawra e...
Kraw hta nchye tsun hkra tsang ai
Shingran yup mang ni hpe hkrit ai
Sumtsaw kaga tam mat na hkrit la ai yaw
Tsawra e..
Tsan gan ten ni grai na sai
Nang hpe dum dik ai
Sumtsan na tsaw e...sumtsan na hkawn e..hu...hu...
Hkrum zup na ten myit mada
Nye a salum hta nang hpe apup mayu
Nang hpe a hpum mayu Tsawra e...
Nang hte rau sha prat htum ten du hkra rau nga mayu sai
Tsaw e...
