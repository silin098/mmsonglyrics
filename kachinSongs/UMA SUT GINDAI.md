## UMA SUT GINDAI

### Ah Brang

Na yu ai ni yawng
du mayu ai myit nzim
bai du sai ni mung
wa mat na matu njin
marit maroi hta
marim ai lam hpe shabyin
laklai grau dan dawng tsawm ai
Karai a ta maka
Wunpawng myu sha ni a ginra.

Mungkan pinra hta
gumhkawng ai mying hte dinggrin
myu bawsang ni yawng
pyaw ngawn ai ginra majing
bum pa layang hta
dusat hte sut myu hkum hkra
lwi tsawm ai mali nmai
yawng a sak sumri
dawdan nlu hkra hpu reng ai.

Magrau grang share ningja myit a mahtai
hkam la lu ai shingnan mungdan
Mungmyit Sinli majoi
sai hkaw sai Ji Wa ni
a bung lat shabrai.

Oh Ji Wa ni a sak rang let makawp da ai
share shagan ni yawng a
sai salat hkrat ai
manu dan sari hpring ai mungdan rai
tut mawoi makawp mai .

Oh ningsin a lailen
ka-up let hpya kau nmai
tengman ai labau sakse makai hkak ai
Ji Wa ni myihtoi htoi let yu hkrat wa ai
jahtum zup Uma Sut Gindai.

SOLO

Mungkan pinra hta
gumhkawng ai mying hte dinggrin
myu bawsang ni yawng
pyaw ngawn ai ginra majing,
bum pa layang hta
dusat hte sut myu hkum hkra
lwi tsawm ai mali nmai
yawng a sak sumri
dawdan nlu hkra hpu reng ai.

Magrau grang share ningja myit a mahtai
hkam la lu ai shingnan mungdan
Mungmyit Sinli majoi
sai hkaw sai Ji Wa ni
a bung lat shabrai.

Oh Ji Wa ni a sak rang let makawp da ai
share shagan ni yawng a
sai salat hkrat ai
manu dan sari hpring ai mungdan rai
tut mawoi makawp mai .

Oh ningsin a lailen
ka-up let hpya kau nmai
tengman ai labau sakse makai hkak ai
Ji Wa ni myihtoi htoi let yu hkrat wa ai
jahtum zup Uma Sut Gindai.

Ji Wa ni myihtoi htoi let yu hkrat wa ai

jahtum zup Uma Sut Gindai.
