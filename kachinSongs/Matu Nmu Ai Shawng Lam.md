## Matu Nmu Ai Shawng Lam

### Ah Ba Di

Kalang lang ngai hkrai myit yu yang
Nye kasha ni a  
Yu du hkra shanhte maka gyit hkang da
Lawt lu na lam rai n mu nga
Ndai masa jum ai ni a lata na
Lawt lu yang she mai na...

Nse nrawng ai prat hte...
Anhte zawn kalang bai
Aten Jahtum ya hkyen sai
Hpa re nchye ai pandung de wam dam let
Shakut hkawm ra na hpe myit yang
Shana shagu yup nlu ai...

Mungdan nlu yang nmai sai..
Mungdan lu na nhtoi de
Lawan du mayu sai ngai nsi shi yang
Nye kasha ni matu Mungdan lu ai hpe
Mu kau da mayu ai...
Karai hpan da Wunpawng Mungdan
Grai tsawm ai hpe shanhte nlu
Hkam sha kau na hpe tsang ai...
